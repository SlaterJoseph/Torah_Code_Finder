ויהי בימי אחשורוש הוא אחשורוש המלכ מהדו ועד כוש שבע ועשרימ ומאה מדינה בימימ ההמ כשבת המלכ אחשורוש על כסא מלכותו אשר בשושנ הבירה בשנת שלוש למלכו עשה משתה לכל שריו ועבדיו חיל פרס ומדי הפרתמימ ושרי המדינות לפניו בהראתו את עשר כבוד מלכותו ואת יקר תפארת גדולתו ימימ רבימ שמונימ ומאת יומ ובמלואת הימימ האלה עשה המלכ לכל העמ הנמצאימ בשושנ הבירה למגדול ועד קטנ משתה שבעת ימימ בחצר גנת ביתנ המלכ חור כרפס ותכלת אחוז בחבלי בוצ וארגמנ על גלילי כספ ועמודי שש מטות זהב וכספ על רצפת בהט ושש ודר וסחרת והשקות בכלי זהב וכלימ מכלימ שונימ ויינ מלכות רב כיד המלכ והשתיה כדת אינ אנס כי כנ יסד המלכ על כל רב ביתו לעשות כרצונ איש ואיש גמ ושתי המלכה עשתה משתה נשימ בית המלכות אשר למלכ אחשורוש ביומ השביעי כטוב לב המלכ ביינ אמר למהומנ בזתא חרבונא בגתא ואבגתא זתר וכרכס שבעת הסריסימ המשרתימ את פני המלכ אחשורוש להביא את ושתי המלכה לפני המלכ בכתר מלכות להראות העמימ והשרימ את יפיה כי טובת מראה היא ותמאנ המלכה ושתי לבוא בדבר המלכ אשר ביד הסריסימ ויקצפ המלכ מאד וחמתו בערה בו ויאמר המלכ לחכמימ ידעי העתימ כי כנ דבר המלכ לפני כל ידעי דת ודינ והקרב אליו כרשנא שתר אדמתא תרשיש מרס מרסנא ממוכנ שבעת שרי פרס ומדי ראי פני המלכ הישבימ ראשנה במלכות כדת מה לעשות במלכה ושתי על אשר לא עשתה את מאמר המלכ אחשורוש ביד הסריסימ ויאמר ממוכנ לפני המלכ והשרימ לא על המלכ לבדו עותה ושתי המלכה כי על כל השרימ ועל כל העמימ אשר בכל מדינות המלכ אחשורוש כי יצא דבר המלכה על כל הנשימ להבזות בעליהנ בעיניהנ באמרמ המלכ אחשורוש אמר להביא את ושתי המלכה לפניו ולא באה והיומ הזה תאמרנה שרות פרס ומדי אשר שמעו את דבר המלכה לכל שרי המלכ וכדי בזיונ וקצפ אמ על המלכ טוב יצא דבר מלכות מלפניו ויכתב בדתי פרס ומדי ולא יעבור אשר לא תבוא ושתי לפני המלכ אחשורוש ומלכותה יתנ המלכ לרעותה הטובה ממנה ונשמע פתגמ המלכ אשר יעשה בכל מלכותו כי רבה היא וכל הנשימ יתנו יקר לבעליהנ למגדול ועד קטנ וייטב הדבר בעיני המלכ והשרימ ויעש המלכ כדבר ממוכנ וישלח ספרימ אל כל מדינות המלכ אל מדינה ומדינה ככתבה ואל עמ ועמ כלשונו להיות כל איש שרר בביתו ומדבר כלשונ עמו אחר הדברימ האלה כשכ חמת המלכ אחשורוש זכר את ושתי ואת אשר עשתה ואת אשר נגזר עליה ויאמרו נערי המלכ משרתיו יבקשו למלכ נערות בתולות טובות מראה ויפקד המלכ פקידימ בכל מדינות מלכותו ויקבצו את כל נערה בתולה טובת מראה אל שושנ הבירה אל בית הנשימ אל יד הגא סריס המלכ שמר הנשימ ונתונ תמרקיהנ והנערה אשר תיטב בעיני המלכ תמלכ תחת ושתי וייטב הדבר בעיני המלכ ויעש כנ איש יהודי היה בשושנ הבירה ושמו מרדכי בנ יאיר בנ שמעי בנ קיש איש ימיני אשר הגלה מירושלימ עמ הגלה אשר הגלתה עמ יכניה מלכ יהודה אשר הגלה נבוכדנצר מלכ בבל ויהי אמנ את הדסה היא אסתר בת דדו כי אינ לה אב ואמ והנערה יפת תאר וטובת מראה ובמות אביה ואמה לקחה מרדכי לו לבת ויהי בהשמע דבר המלכ ודתו ובהקבצ נערות רבות אל שושנ הבירה אל יד הגי ותלקח אסתר אל בית המלכ אל יד הגי שמר הנשימ ותיטב הנערה בעיניו ותשא חסד לפניו ויבהל את תמרוקיה ואת מנותה לתת לה ואת שבע הנערות הראיות לתת לה מבית המלכ וישנה ואת נערותיה לטוב בית הנשימ לא הגידה אסתר את עמה ואת מולדתה כי מרדכי צוה עליה אשר לא תגיד ובכל יומ ויומ מרדכי מתהלכ לפני חצר בית הנשימ לדעת את שלומ אסתר ומה יעשה בה ובהגיע תר נערה ונערה לבוא אל המלכ אחשורוש מקצ היות לה כדת הנשימ שנימ עשר חדש כי כנ ימלאו ימי מרוקיהנ ששה חדשימ בשמנ המר וששה חדשימ בבשמימ ובתמרוקי הנשימ ובזה הנערה באה אל המלכ את כל אשר תאמר ינתנ לה לבוא עמה מבית הנשימ עד בית המלכ בערב היא באה ובבקר היא שבה אל בית הנשימ שני אל יד שעשגז סריס המלכ שמר הפילגשימ לא תבוא עוד אל המלכ כי אמ חפצ בה המלכ ונקראה בשמ ובהגיע תר אסתר בת אביחיל דד מרדכי אשר לקח לו לבת לבוא אל המלכ לא בקשה דבר כי אמ את אשר יאמר הגי סריס המלכ שמר הנשימ ותהי אסתר נשאת חנ בעיני כל ראיה ותלקח אסתר אל המלכ אחשורוש אל בית מלכותו בחדש העשירי הוא חדש טבת בשנת שבע למלכותו ויאהב המלכ את אסתר מכל הנשימ ותשא חנ וחסד לפניו מכל הבתולות וישמ כתר מלכות בראשה וימליכה תחת ושתי ויעש המלכ משתה גדול לכל שריו ועבדיו את משתה אסתר והנחה למדינות עשה ויתנ משאת כיד המלכ ובהקבצ בתולות שנית ומרדכי ישב בשער המלכ אינ אסתר מגדת מולדתה ואת עמה כאשר צוה עליה מרדכי ואת מאמר מרדכי אסתר עשה כאשר היתה באמנה אתו בימימ ההמ ומרדכי יושב בשער המלכ קצפ בגתנ ותרש שני סריסי המלכ משמרי הספ ויבקשו לשלח יד במלכ אחשורש ויודע הדבר למרדכי ויגד לאסתר המלכה ותאמר אסתר למלכ בשמ מרדכי ויבקש הדבר וימצא ויתלו שניהמ על עצ ויכתב בספר דברי הימימ לפני המלכ אחר הדברימ האלה גדל המלכ אחשורוש את המנ בנ המדתא האגגי וינשאהו וישמ את כסאו מעל כל השרימ אשר אתו וכל עבדי המלכ אשר בשער המלכ כרעימ ומשתחוימ להמנ כי כנ צוה לו המלכ ומרדכי לא יכרע ולא ישתחוה ויאמרו עבדי המלכ אשר בשער המלכ למרדכי מדוע אתה עובר את מצות המלכ ויהי כאמרמ אליו יומ ויומ ולא שמע אליהמ ויגידו להמנ לראות היעמדו דברי מרדכי כי הגיד להמ אשר הוא יהודי וירא המנ כי אינ מרדכי כרע ומשתחוה לו וימלא המנ חמה ויבז בעיניו לשלח יד במרדכי לבדו כי הגידו לו את עמ מרדכי ויבקש המנ להשמיד את כל היהודימ אשר בכל מלכות אחשורוש עמ מרדכי בחדש הראשונ הוא חדש ניסנ בשנת שתימ עשרה למלכ אחשורוש הפיל פור הוא הגורל לפני המנ מיומליומ ומחדש לחדש שנימ עשר הוא חדש אדר ויאמר המנ למלכ אחשורוש ישנו עמ אחד מפזר ומפרד בינ העמימ בכל מדינות מלכותכ ודתיהמ שנות מכל עמ ואת דתי המלכ אינמ עשימ ולמלכ אינ שוה להניחמ אמ על המלכ טוב יכתב לאבדמ ועשרת אלפימ ככר כספ אשקול על ידי עשי המלאכה להביא אל גנזי המלכ ויסר המלכ את טבעתו מעל ידו ויתנה להמנ בנ המדתא האגגי צרר היהודימ ויאמר המלכ להמנ הכספ נתונ לכ והעמ לעשות בו כטוב בעיניכ ויקראו ספרי המלכ בחדש הראשונ בשלושה עשר יומ בו ויכתב ככל אשר צוה המנ אל אחשדרפני המלכ ואל הפחות אשר על מדינה ומדינה ואל שרי עמ ועמ מדינה ומדינה ככתבה ועמ ועמ כלשונו בשמ המלכ אחשורש נכתב ונחתמ בטבעת המלכ ונשלוח ספרימ ביד הרצימ אל כל מדינות המלכ להשמיד להרג ולאבד את כל היהודימ מנער ועד זקנ טפ ונשימ ביומ אחד בשלושה עשר לחדש שנימ עשר הוא חדש אדר ושללמ לבוז פתשגנ הכתב להנתנ דת בכל מדינה ומדינה גלוי לכל העמימ להיות עתדימ ליומ הזה הרצימ יצאו דחופימ בדבר המלכ והדת נתנה בשושנ הבירה והמלכ והמנ ישבו לשתות והעיר שושנ נבוכה ומרדכי ידע את כל אשר נעשה ויקרע מרדכי את בגדיו וילבש שק ואפר ויצא בתוכ העיר ויזעק זעקה גדולה ומרה ויבוא עד לפני שער המלכ כי אינ לבוא אל שער המלכ בלבוש שק ובכל מדינה ומדינה מקומ אשר דבר המלכ ודתו מגיע אבל גדול ליהודימ וצומ ובכי ומספד שק ואפר יצע לרבימ  ותבואנה נערות אסתר וסריסיה ויגידו לה ותתחלחל המלכה מאד ותשלח בגדימ להלביש את מרדכי ולהסיר שקו מעליו ולא קבל ותקרא אסתר להתכ מסריסי המלכ אשר העמיד לפניה ותצוהו על מרדכי לדעת מה זה ועל מה זה ויצא התכ אל מרדכי אל רחוב העיר אשר לפני שער המלכ ויגד לו מרדכי את כל אשר קרהו ואת פרשת הכספ אשר אמר המנ לשקול על גנזי המלכ ביהודימ לאבדמ ואת פתשגנ כתב הדת אשר נתנ בשושנ להשמידמ נתנ לו להראות את אסתר ולהגיד לה ולצוות עליה לבוא אל המלכ להתחננ לו ולבקש מלפניו על עמה ויבוא התכ ויגד לאסתר את דברי מרדכי ותאמר אסתר להתכ ותצוהו אל מרדכי כל עבדי המלכ ועמ מדינות המלכ ידעימ אשר כל איש ואשה אשר יבוא אל המלכ אל החצר הפנימית אשר לא יקרא אחת דתו להמית לבד מאשר יושיט לו המלכ את שרביט הזהב וחיה ואני לא נקראתי לבוא אל המלכ זה שלושימ יומ ויגידו למרדכי את דברי אסתר ויאמר מרדכי להשיב אל אסתר אל תדמי בנפשכ להמלט בית המלכ מכל היהודימ כי אמ החרש תחרישי בעת הזאת רוח והצלה יעמוד ליהודימ ממקומ אחר ואת ובית אביכ תאבדו ומי יודע אמ לעת כזאת הגעת למלכות ותאמר אסתר להשיב אל מרדכי לכ כנוס את כל היהודימ הנמצאימ בשושנ וצומו עלי ואל תאכלו ואל תשתו שלשת ימימ לילה ויומ גמ אני ונערתי אצומ כנ ובכנ אבוא אל המלכ אשר לא כדת וכאשר אבדתי אבדתי ויעבר מרדכי ויעש ככל אשר צותה עליו אסתר ויהי ביומ השלישי ותלבש אסתר מלכות ותעמד בחצר בית המלכ הפנימית נכח בית המלכ והמלכ יושב על כסא מלכותו בבית המלכות נכח פתח הבית ויהי כראות המלכ את אסתר המלכה עמדת בחצר נשאה חנ בעיניו ויושט המלכ לאסתר את שרביט הזהב אשר בידו ותקרב אסתר ותגע בראש השרביט ויאמר לה המלכ מה לכ אסתר המלכה ומה בקשתכ עד חצי המלכות וינתנ לכ ותאמר אסתר אמ על המלכ טוב יבוא המלכ והמנ היומ אל המשתה אשר עשיתי לו ויאמר המלכ מהרו את המנ לעשות את דבר אסתר ויבא המלכ והמנ אל המשתה אשר עשתה אסתר ויאמר המלכ לאסתר במשתה היינ מה שאלתכ וינתנ לכ ומה בקשתכ עד חצי המלכות ותעש ותענ אסתר ותאמר שאלתי ובקשתי אמ מצאתי חנ בעיני המלכ ואמ על המלכ טוב לתת את שאלתי ולעשות את בקשתי יבוא המלכ והמנ אל המשתה אשר אעשה להמ ומחר אעשה כדבר המלכ ויצא המנ ביומ ההוא שמח וטוב לב וכראות המנ את מרדכי בשער המלכ ולא קמ ולא זע ממנו וימלא המנ על מרדכי חמה ויתאפק המנ ויבוא אל ביתו וישלח ויבא את אהביו ואת זרש אשתו ויספר להמ המנ את כבוד עשרו ורב בניו ואת כל אשר גדלו המלכ ואת אשר נשאו על השרימ ועבדי המלכ ויאמר המנ אפ לא הביאה אסתר המלכה עמ המלכ אל המשתה אשר עשתה כי אמ אותי וגמ למחר אני קרוא לה עמ המלכ וכל זה איננו שוה לי בכל עת אשר אני ראה את מרדכי היהודי יושב בשער המלכ ותאמר לו זרש אשתו וכל אהביו יעשו עצ גבה חמשימ אמה ובבקר אמר למלכ ויתלו את מרדכי עליו ובא עמ המלכ אל המשתה שמח וייטב הדבר לפני המנ ויעש העצ בלילה ההוא נדדה שנת המלכ ויאמר להביא את ספר הזכרנות דברי הימימ ויהיו נקראימ לפני המלכ וימצא כתוב אשר הגיד מרדכי על בגתנא ותרש שני סריסי המלכ משמרי הספ אשר בקשו לשלח יד במלכ אחשורוש ויאמר המלכ מה נעשה יקר וגדולה למרדכי על זה ויאמרו נערי המלכ משרתיו לא נעשה עמו דבר ויאמר המלכ מי בחצר והמנ בא לחצר בית המלכ החיצונה לאמר למלכ לתלות את מרדכי על העצ אשר הכינ לו ויאמרו נערי המלכ אליו הנה המנ עמד בחצר ויאמר המלכ יבוא ויבוא המנ ויאמר לו המלכ מה לעשות באיש אשר המלכ חפצ ביקרו ויאמר המנ בלבו למי יחפצ המלכ לעשות יקר יותר ממני ויאמר המנ אל המלכ איש אשר המלכ חפצ ביקרו יביאו לבוש מלכות אשר לבש בו המלכ וסוס אשר רכב עליו המלכ ואשר נתנ כתר מלכות בראשו ונתונ הלבוש והסוס על יד איש משרי המלכ הפרתמימ והלבישו את האיש אשר המלכ חפצ ביקרו והרכיבהו על הסוס ברחוב העיר וקראו לפניו ככה יעשה לאיש אשר המלכ חפצ ביקרו ויאמר המלכ להמנ מהר קח את הלבוש ואת הסוס כאשר דברת ועשה כנ למרדכי היהודי היושב בשער המלכ אל תפל דבר מכל אשר דברת ויקח המנ את הלבוש ואת הסוס וילבש את מרדכי וירכיבהו ברחוב העיר ויקרא לפניו ככה יעשה לאיש אשר המלכ חפצ ביקרו וישב מרדכי אל שער המלכ והמנ נדחפ אל ביתו אבל וחפוי ראש ויספר המנ לזרש אשתו ולכל אהביו את כל אשר קרהו ויאמרו לו חכמיו וזרש אשתו אמ מזרע היהודימ מרדכי אשר החלות לנפל לפניו לא תוכל לו כי נפול תפול לפניו עודמ מדברימ עמו וסריסי המלכ הגיעו ויבהלו להביא את המנ אל המשתה אשר עשתה אסתר ויבא המלכ והמנ לשתות עמ אסתר המלכה ויאמר המלכ לאסתר גמ ביומ השני במשתה היינ מה שאלתכ אסתר המלכה ותנתנ לכ ומה בקשתכ עד חצי המלכות ותעש ותענ אסתר המלכה ותאמר אמ מצאתי חנ בעיניכ המלכ ואמ על המלכ טוב תנתנ לי נפשי בשאלתי ועמי בבקשתי כי נמכרנו אני ועמי להשמיד להרוג ולאבד ואלו לעבדימ ולשפחות נמכרנו החרשתי כי אינ הצר שוה בנזק המלכ ויאמר המלכ אחשורוש ויאמר לאסתר המלכה מי הוא זה ואי זה הוא אשר מלאו לבו לעשות כנ ותאמר אסתר איש צר ואויב המנ הרע הזה והמנ נבעת מלפני המלכ והמלכה והמלכ קמ בחמתו ממשתה היינ אל גנת הביתנ והמנ עמד לבקש על נפשו מאסתר המלכה כי ראה כי כלתה אליו הרעה מאת המלכ והמלכ שב מגנת הביתנ אל בית משתה היינ והמנ נפל על המטה אשר אסתר עליה ויאמר המלכ הגמ לכבוש את המלכה עמי בבית הדבר יצא מפי המלכ ופני המנ חפו ויאמר חרבונה אחד מנ הסריסימ לפני המלכ גמ הנה העצ אשר עשה המנ למרדכי אשר דבר טוב על המלכ עמד בבית המנ גבה חמשימ אמה ויאמר המלכ תלהו עליו ויתלו את המנ על העצ אשר הכינ למרדכי וחמת המלכ שככה ביומ ההוא נתנ המלכ אחשורוש לאסתר המלכה את בית המנ צרר היהודימ ומרדכי בא לפני המלכ כי הגידה אסתר מה הוא לה ויסר המלכ את טבעתו אשר העביר מהמנ ויתנה למרדכי ותשמ אסתר את מרדכי על בית המנ ותוספ אסתר ותדבר לפני המלכ ותפל לפני רגליו ותבכ ותתחננ לו להעביר את רעת המנ האגגי ואת מחשבתו אשר חשב על היהודימ ויושט המלכ לאסתר את שרבט הזהב ותקמ אסתר ותעמד לפני המלכ ותאמר אמ על המלכ טוב ואמ מצאתי חנ לפניו וכשר הדבר לפני המלכ וטובה אני בעיניו יכתב להשיב את הספרימ מחשבת המנ בנ המדתא האגגי אשר כתב לאבד את היהודימ אשר בכל מדינות המלכ כי איככה אוכל וראיתי ברעה אשר ימצא את עמי ואיככה אוכל וראיתי באבדנ מולדתי ויאמר המלכ אחשורש לאסתר המלכה ולמרדכי היהודי הנה בית המנ נתתי לאסתר ואתו תלו על העצ על אשר שלח ידו ביהודימ ואתמ כתבו על היהודימ כטוב בעיניכמ בשמ המלכ וחתמו בטבעת המלכ כי כתב אשר נכתב בשמ המלכ ונחתומ בטבעת המלכ אינ להשיב ויקראו ספרי המלכ בעת ההיא בחדש השלישי הוא חדש סיונ בשלושה ועשרימ בו ויכתב ככל אשר צוה מרדכי אל היהודימ ואל האחשדרפנימ והפחות ושרי המדינות אשר מהדו ועד כוש שבע ועשרימ ומאה מדינה מדינה ומדינה ככתבה ועמ ועמ כלשנו ואל היהודימ ככתבמ וכלשונמ ויכתב בשמ המלכ אחשורש ויחתמ בטבעת המלכ וישלח ספרימ ביד הרצימ בסוסימ רכבי הרכש האחשתרנימ בני הרמכימ אשר נתנ המלכ ליהודימ אשר בכל עיר ועיר להקהל ולעמד על נפשמ להשמיד ולהרג ולאבד את כל חיל עמ ומדינה הצרימ אתמ טפ ונשימ ושללמ לבוז ביומ אחד בכל מדינות המלכ אחשורוש בשלושה עשר לחדש שנימ עשר הוא חדש אדר פתשגנ הכתב להנתנ דת בכל מדינה ומדינה גלוי לכל העמימ ולהיות היהודימ עתידימ ליומ הזה להנקמ מאיביהמ הרצימ רכבי הרכש האחשתרנימ יצאו מבהלימ ודחופימ בדבר המלכ והדת נתנה בשושנ הבירה ומרדכי יצא מלפני המלכ בלבוש מלכות תכלת וחור ועטרת זהב גדולה ותכריכ בוצ וארגמנ והעיר שושנ צהלה ושמחה ליהודימ היתה אורה ושמחה וששנ ויקר ובכל מדינה ומדינה ובכל עיר ועיר מקומ אשר דבר המלכ ודתו מגיע שמחה וששונ ליהודימ משתה ויומ טוב ורבימ מעמי הארצ מתיהדימ כי נפל פחד היהודימ עליהמ ובשנימ עשר חדש הוא חדש אדר בשלושה עשר יומ בו אשר הגיע דבר המלכ ודתו להעשות ביומ אשר שברו איבי היהודימ לשלוט בהמ ונהפוכ הוא אשר ישלטו היהודימ המה בשנאיהמ נקהלו היהודימ בעריהמ בכל מדינות המלכ אחשורוש לשלח יד במבקשי רעתמ ואיש לא עמד לפניהמ כי נפל פחדמ על כל העמימ וכל שרי המדינות והאחשדרפנימ והפחות ועשי המלאכה אשר למלכ מנשאימ את היהודימ כי נפל פחד מרדכי עליהמ כי גדול מרדכי בבית המלכ ושמעו הולכ בכל המדינות כי האיש מרדכי הולכ וגדול ויכו היהודימ בכל איביהמ מכת חרב והרג ואבדנ ויעשו בשנאיהמ כרצונמ ובשושנ הבירה הרגו היהודימ ואבד חמש מאות איש ואתפרשנדתא ואתדלפונ ואתאספתא ואתפורתא ואתאדליא ואתארידתאואתפרמשתא ואתאריסי ואתארדי ואתויזתא עשרת בני המנ בנ המדתא צרר היהודימ הרגו ובבזה לא שלחו את ידמ ביומ ההוא בא מספר ההרוגימ בשושנ הבירה לפני המלכ ויאמר המלכ לאסתר המלכה בשושנ הבירה הרגו היהודימ ואבד חמש מאות איש ואת עשרת בני המנ בשאר מדינות המלכ מה עשו ומה שאלתכ וינתנ לכ ומה בקשתכ עוד ותעש ותאמר אסתר אמ על המלכ טוב ינתנ גמ מחר ליהודימ אשר בשושנ לעשות כדת היומ ואת עשרת בני המנ יתלו על העצ ויאמר המלכ להעשות כנ ותנתנ דת בשושנ ואת עשרת בני המנ תלו ויקהלו היהודימ אשר בשושנ גמ ביומ ארבעה עשר לחדש אדר ויהרגו בשושנ שלש מאות איש ובבזה לא שלחו את ידמ ושאר היהודימ אשר במדינות המלכ נקהלו ועמד על נפשמ ונוח מאיביהמ והרוג בשנאיהמ חמשה ושבעימ אלפ ובבזה לא שלחו את ידמ ביומ שלושה עשר לחדש אדר ונוח בארבעה עשר בו ועשה אתו יומ משתה ושמחה  והיהודימ אשר בשושנ נקהלו בשלושה עשר בו ובארבעה עשר בו ונוח בחמשה עשר בו ועשה אתו יומ משתה ושמחה על כנ היהודימ הפרזימ הישבימ בערי הפרזות עשימ את יומ ארבעה עשר לחדש אדר שמחה ומשתה ויומ טוב ומשלח מנות איש לרעהו ויכתב מרדכי את הדברימ האלה וישלח ספרימ אל כל היהודימ אשר בכל מדינות המלכ אחשורוש הקרובימ והרחוקימ לקימ עליהמ להיות עשימ את יומ ארבעה עשר לחדש אדר ואת יומ חמשה עשר בו בכל שנה ושנה כימימ אשר נחו בהמ היהודימ מאיביהמ והחדש אשר נהפכ להמ מיגונ לשמחה ומאבל ליומ טוב לעשות אותמ ימי משתה ושמחה ומשלח מנות איש לרעהו ומתנות לאבינימ וקבל היהודימ את אשר החלו לעשות ואת אשר כתב מרדכי אליהמ כי המנ בנ המדתא האגגי צרר כל היהודימ חשב על היהודימ לאבדמ והפל פור הוא הגורל להממ ולאבדמ ובבאה לפני המלכ אמר עמ הספר ישוב מחשבתו הרעה אשר חשב על היהודימ על ראשו ותלו אתו ואת בניו על העצ על כנ קראו לימימ האלה פורימ על שמ הפור על כנ על כל דברי האגרת הזאת ומה ראו על ככה ומה הגיע אליהמ  קימו וקבלו היהודימעליהמועל זרעמ ועל כל הנלוימ עליהמ ולא יעבור להיות עשימ את שני הימימ האלה ככתבמ וכזמנמ בכל שנה ושנה והימימ האלה נזכרימ ונעשימ בכל דור ודור משפחה ומשפחה מדינה ומדינה ועיר ועיר וימי הפורימ האלה לא יעברו מתוכ היהודימ וזכרמ לא יסופ מזרעמ ותכתב אסתר המלכה בת אביחיל ומרדכי היהודי את כל תקפ לקימ את אגרת הפרימ הזאת השנית וישלח ספרימ אל כל היהודימ אל שבע ועשרימ ומאה מדינה מלכות אחשורוש דברי שלומ ואמת לקימ את ימי הפרימ האלה בזמניהמ כאשר קימ עליהמ מרדכי היהודי ואסתר המלכה וכאשר קימו על נפשמ ועל זרעמ דברי הצומות וזעקתמ ומאמר אסתר קימ דברי הפרימ האלה ונכתב בספר וישמ המלכ אחשורושמס על הארצ ואיי הימ וכל מעשה תקפו וגבורתו ופרשת גדלת מרדכי אשר גדלו המלכ הלוא המ כתובימ על ספר דברי הימימ למלכי מדי ופרס כי מרדכי היהודי משנה למלכ אחשורוש וגדול ליהודימ ורצוי לרב אחיו דרש טוב לעמו ודבר שלומ לכל זרעו 